# "ecoβηματίΖΩ"
Η πρόταση του Νηπιαγωγείου Λίμνης Ευβοίας για το 5ο Διαγωνισμό Ανοιχτών Τεχνολογιών (2022-23)

Όνομα ομάδας: "Τα Φυλλαράκια"
# Αφόρμηση/Ιδέα  για το έργο
Στο πλαίσιο υλοποίησης δράσεων ως Αειφόρου Σχολείου και μέλος του διεθνούς δικτύου/προγράμματος «Oικολογικά Σχολεία», το σχολείο μας συμμετείχε στη Σκυταλοδρομία Running Out of Time - Schools Action Day στις 3 Νοεμβρίου.
http://nip-limnis.eyv.sch.gr/autosch/joomla15/index.php/kainotoma-programmata/perivallontiki-ekpaidefsi/oikologika-sxoleia/646-pagkosmia-imera-drasis-sxoleion-running-out-of-time

Έτσι, ασχοληθήκαμε διεξοδικά με τη θεματική περιβάλλον και την κλιματική αλλαγή και το πώς αυτή επηρεάζει τον πλανήτη μας. Το μέγεθος του προβλήματος μας δυσκολεύει να δούμε πώς ένα και μόνο άτομο μπορεί να συνεισφέρει στην αλλαγή.

Αποφασίσαμε λοιπόν να κατασκευάσουμε ένα παιχνίδι με το οποίο θα μάθουμε οι ίδιοι αλλά και θα επικοινωνήσουμε στους άλλους, ποιες καθημερινές φιλοπεριβαλλοντικές πράξεις/συμπεριφορές μπορεί να υιοθετήσει ο καθένας μας έτσι ώστε να συμβάλλουμε στην προστασία του πλανήτη μας.
# Στόχοι
Οι μαθητές/τριες:

•	Να συνειδητοποιήσουν το ρόλο του ανθρώπου στην καταστροφή αλλά και στην προστασία του περιβάλλοντος.

•	Να αποκτήσουν  γνώσεις, αξίες, στάσεις και έναν κώδικα φιλοπεριβαλλοντικής συμπεριφοράς.

•	Να ενσωματώσουν οικολογικές συνήθειες στην καθημερινότητά τους και να αντιληφθούν ότι οι πράξεις αυτές μπορεί να φαίνονται μικρές αλλά όλες μαζί μπορούν να φέρουν τη μεγάλη αλλαγή.

•	Να αποκτήσουν δεξιότητες επίλυσης προβλημάτων, κριτικής και υπολογιστικής σκέψης, κωδικοποίησης και προγραμματισμού.

•	Να καλλιεργήσουν τη φαντασία και τη δημιουργικότητά τους μέσα από την ομαδική κατασκευή μακέτας

•	Να καλλιεργήσουν ικανότητες συνεργασίας, επικοινωνίας, ομαδικότητας.
# Προαπαιτούμενες γνώσεις
•	Τα παιδιά να γνωρίσουν το εκπαιδευτικό ρομπότ Thymio ΙΙ και τις συμπεριφορές του και να εξοικειωθούν με το περιβάλλον οπτικού προγραμματισμού Aseba-VPL.

•	Να είναι εξοικειωμένα με τη χρήση και λειτουργία των κωδικών QR
# Περιγραφή Παιχνιδιού
Τα παιδιά θα φτιάξουν μία μακέτα όπου στο πεδίο κίνησης του ρομπότ Thymio, θα υπάρχουν 5 «σταθμοί»: 
1.	Σπίτι/ Κήπος με κομποστοποιητή
2.	Κάδοι ανακύκλωσης
3.	Σχολείο 
4.	Super Market
5.	Θάλασσα/Παραλία
	
Η εκπαιδευτικός θα φτιάξει 6 κάρτες με QR codes.Η κάθε κάρτα θα περιέχει ένα βίντεο με τη μασκότ της τάξης μας (ένα φύλλο) τον «Φυλλαράκη» ο οποίος θα αναθέτει στα παιδιά μια αποστολή για τον κάθε «σταθμό».

Το κάθε παιδί, μέλος της ομάδας, θα επιλέγει και θα «σκανάρει» μια κάρτα με QR code. Έπειτα, θα πρέπει να επιλέξει μέσα από μια σειρά ενεργειών/συμπεριφορών (εκτυπωμένες εικόνες) τις σωστές «οικολογικά», να τις φορτώσει στο ρομπότ και να το προγραμματίσει έτσι ώστε να ακολουθήσει τη διαδρομή εκείνη που θα το οδηγήσει στο σταθμό που του έχει υποδείξει ο Φυλλαράκης. Εκεί, θα σκανάρει μια πινακίδα με QR code για να δει αν έχει κάνει σωστές επιλογές και ανάλογα θα προγραμματίσει το συναίσθημα του ρομπότ.

Νικήτρια θα είναι η ομάδα που θα έχει κάνει τις περισσότερες σωστές ενέργειες.
# Ηλεκτρονικές συσκευές
•	Ρομπότ Thymio ΙΙ

•	Τηλεχειριστήριο για το Thymio

•	Υπολογιστής ή tablet όπου θα γίνει ο οπτικός προγραμματισμός (VPL)

•	Φορητή συσκευή, tablet ή κινητό, για τη "σάρωση" των QR codes

# Υλικά για τη μακέτα
•	Μακετόχαρτο

•	Ανακυκλώσιμα και «άχρηστα» υλικά για την κατασκευή των σταθμών

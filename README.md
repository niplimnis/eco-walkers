# "ecoβηματίΖΩ"
Η πρόταση του Νηπιαγωγείου Λίμνης Ευβοίας για το 5ο Διαγωνισμό Ανοιχτών Τεχνολογιών (2022-23)

Όνομα ομάδας: "Τα Φυλλαράκια"
# Αφόρμηση/Ιδέα  για το έργο
Στο πλαίσιο υλοποίησης δράσεων ως Αειφόρου Σχολείου και μέλος του διεθνούς δικτύου/προγράμματος «Oικολογικά Σχολεία», το σχολείο μας συμμετείχε στη Σκυταλοδρομία Running Out of Time - Schools Action Day στις 3 Νοεμβρίου.

http://nip-limnis.eyv.sch.gr/autosch/joomla15/index.php/kainotoma-programmata/perivallontiki-ekpaidefsi/oikologika-sxoleia/646-pagkosmia-imera-drasis-sxoleion-running-out-of-time

Έτσι, ασχοληθήκαμε διεξοδικά με τη θεματική περιβάλλον και την κλιματική αλλαγή και το πώς αυτή επηρεάζει τον πλανήτη μας. Το μέγεθος του προβλήματος μας δυσκολεύει να δούμε πώς ένα και μόνο άτομο μπορεί να συνεισφέρει στην αλλαγή.

Αποφασίσαμε λοιπόν να κατασκευάσουμε ένα παιχνίδι με το οποίο θα μάθουμε οι ίδιοι αλλά και θα επικοινωνήσουμε στους άλλους, ποιες καθημερινές φιλοπεριβαλλοντικές πράξεις/συμπεριφορές μπορεί να υιοθετήσει ο καθένας μας έτσι ώστε να συμβάλλουμε στην προστασία του πλανήτη μας.
(Το κίνημα Global Action Days της FEE καταδεικνύει πώς μεμονωμένες ενέργειες, ανεξάρτητα από το πόσο μικρές φαίνονται, μπορούν να επηρεάσουν σημαντικά τη δική μας και την ευημερία της Γης μας.)

# Στόχοι
Οι μαθητές/τριες:

•	Να συνειδητοποιήσουν το ρόλο του ανθρώπου στην καταστροφή αλλά και στην προστασία του περιβάλλοντος.

•	Να αποκτήσουν  γνώσεις, αξίες, στάσεις και έναν κώδικα φιλοπεριβαλλοντικής συμπεριφοράς.

•	Να ενσωματώσουν οικολογικές συνήθειες στην καθημερινότητά τους και να αντιληφθούν ότι οι πράξεις αυτές μπορεί να φαίνονται μικρές αλλά όλες μαζί μπορούν να φέρουν τη μεγάλη αλλαγή.

•	Να αποκτήσουν δεξιότητες επίλυσης προβλημάτων, κριτικής και υπολογιστικής σκέψης, κωδικοποίησης και προγραμματισμού.

•	Να καλλιεργήσουν τη φαντασία και τη δημιουργικότητά τους μέσα από την ομαδική κατασκευή μακέτας.

•	Να καλλιεργήσουν ικανότητες συνεργασίας, επικοινωνίας, ομαδικότητας.
# Προαπαιτούμενες γνώσεις
•	Τα παιδιά ήταν εξοικειωμένα με το εκπαιδευτικό ρομπότ Thymio ΙΙ και τις συμπεριφορές του και με το περιβάλλον οπτικού προγραμματισμού Aseba-VPL.
( https://youtu.be/YZ9yx9aqj7I)

•	Είχαν προηγηθεί δραστηριότητες σχετικές με τη χρήση και λειτουργία των κωδικών QR. Στην ιστοσελίδα του σχολείου μας μπορείτε να δείτε αναλυτικά τις δραστηριότητες που υλοποιήσαμε.
http://nip-limnis.eyv.sch.gr/autosch/joomla15/index.php/pagkosmies-imeres/pagkosmia-imera-diatrofis/644-oi-thisavroi-tis-ygieinis-diatrofis

http://nip-limnis.eyv.sch.gr/autosch/joomla15/index.php/kainotoma-programmata/aeiforo-sxoleio/642-to-timomeno-prosopo

# Περιγραφή Παιχνιδιού
Τα παιδιά έφτιαξαν τη μακέτα μιας πόλης που ονειρεύονται και θα τους άρεσε να ζουν. Τα κτίρια της πόλης τα κατασκεύασαν στο σπίτι μαζί με τους γονείς τους, από ανακυκλώσιμα υλικά και ήταν εμπνευσμένα από τον καλλιτέχνη ζωγράφο και αρχιτέκτονα Hundertwasser, διάσημο για τις προσπάθειές του στον τομέα της προστασίας του περιβάλλοντος.
Στη δουλειά του απέρριπτε τις ευθείες γραμμές και γοητεύτηκε από τις σπείρες, καθώς παρατήρησε ότι δεν υπάρχουν ευθείες γραμμές στη φύση. Χρησιμοποιούσε συνήθως οργανικές φόρμες και έντονα χρώματα στη δουλειά του. Το κύριο θέμα όλων των έργων του είναι «η συμφιλίωση και η αρμονία της ανθρωπότητας με τη φύση». 
(https://drive.google.com/file/d/1uXRBEvd-jX5pP9wJW_9slvyEWiSKuuRx/view)

Από το σημείο εκκίνησης του ρομπότ Thymio (κυκλικός κόμβος) ξεκινούν 3 δρόμοι διαφορετικής κατεύθυνσης που οδηγούν σε 6 «σταθμούς»: 
1.	Σχολείο
2.	Κήπος με κομποστοποιητή
3.	Σπίτι
4.	Κάδοι ανακύκλωσης
5.	Θάλασσα/Παραλία
6.	Super Market

(https://youtu.be/yJMWsIPb-Po)
Έχουμε φτιάξει 12 κάρτες με QR codes. Oι 6 περιέχουν βίντεο/αποστολές με τη μασκότ της τάξης μας (ένα φύλλο) τον «Φυλλαράκη» ο οποίος αναθέτει στα παιδιά μια αποστολή για τον κάθε «σταθμό». 
Οι άλλες 6 έχουν τοποθετηθεί στους σταθμούς (μία στον καθένα) και δείχνουν τη «σωστή» συμπεριφορά/ λύση.

Επίσης υπάρχουν έγχρωμες εκτυπωμένες εικόνες αντικειμένων και συμπεριφορών που θα χρειαστούν τα παιδιά για τις αποστολές. 
(https://drive.google.com/file/d/1d0e6z0uOsD-yTyqWO3gY7K7w6aMLXEuB/view?usp=share_link)

# Υλοποίηση του παιχνιδιού
Τα παιδιά χωρίστηκαν με κλήρωση σε 2 ομάδες και καθ’ όλη τη διάρκεια υλοποίησης του έργου τα μέλη της κάθε ομάδας πρότειναν έναν συντονιστή/εκπρόσωπο της (διαφορετικός κάθε φορά).

Έχουν συζητήσει, αποφασίσει και προγραμματίσει το Thymio (στο περιβάλλον οπτικού προγραμματισμού Aseba-VPL) με ποιο τρόπο θέλουν να κινείται στις διαδρομές. 

Το κάθε παιδί, μέλος της ομάδας, επιλέγει και «σκανάρει» μια κάρτα με QR code (αποστολή). 
(https://drive.google.com/file/d/19HhJqZUnO8Gckjs84In4slHsKqKJ1XVW/view?usp=sharing)

 Ακούει την αποστολή που του αναθέτει ο Φυλλαράκης και επιλέγει μέσα από μια σειρά ενεργειών/συμπεριφορών (εκτυπωμένες εικόνες) (https://drive.google.com/file/d/1AM3N6OvR77o899tagOkM1cI0KBOzTMCv/view?usp=sharing) τις σωστές «οικολογικά», τις φορτώνει στο ρομπότ και το προγραμματίζει έτσι ώστε να ακολουθήσει τη διαδρομή εκείνη που θα το οδηγήσει στο σταθμό που του έχει υποδείξει ο Φυλλαράκης.
 
 Εκεί, υλοποιεί την αποστολή και μετά σκανάρει την πινακίδα με το QR code, που είναι τοποθετημένη στο σταθμό, για να δει αν έχει κάνει σωστές επιλογές. (https://drive.google.cκκκom/file/d/1luxnz7PTftpXY6P4SPBHCtOJF_4E1vHp/view?usp=sharing)
 
Νικήτρια είναι η ομάδα που έχει κάνει τις περισσότερες σωστές ενέργειες.
https://youtu.be/TF_8IKXtI2c
https://youtu.be/oUFRDKPowGo
https://youtu.be/7Oq5Oiacdr8
https://youtu.be/fFloT2l_z7Q
https://youtu.be/iLdL56rLXP8

# Ηλεκτρονικές συσκευές
•	Ρομπότ Thymio ΙΙ

•	Τηλεχειριστήριο για το Thymio

•	Υπολογιστής ή tablet όπου θα γίνει ο οπτικός προγραμματισμός (VPL)

•	Φορητή συσκευή, tablet ή κινητό, για τη "σάρωση" των QR codes

# Υλικά για τη μακέτα
•	Μακετόχαρτο

•	Ανακυκλώσιμα και «άχρηστα» υλικά για την κατασκευή των σταθμών
